# Instuderingsfrågor

### Hållbar utveckling
##### 1. Hur definieras hållbar utveckling? Använd den ungefärliga standarddefinitionen som den är framlagd av bl.a Brundtland-kommissionen?
Brundtland-definitionen från 1987 ges nedan:
>En hållbar utveckling tillfredsställer dagens behov utan att äventyra kommande generationers möjligheter att tillfredsställa sina behov.  

Hållbar utveckling är ett normativt begrepp som säger vad vi borde göra.

![N|Solid](https://cdn1.imggmi.com/uploads/2018/5/2/5c542e1c3c7a8508f78e0e60577015e2-full.png) 

##### 2. Hållbar utveckling brukar även sägas innefatta tre dimensioner. Vilka är dessa tre dimensioner? Nämn exempel på hur dessa tre dimensioner kan tolkas av en mobiltelefontillverkare.

Hållbar utveckling delas främst upp i tre dimensioner; sociala, ekologiska och ekonomiska dimensionen.

Exempel på dessa tre dimensioner i kontext av en mobiltelefontillverkare skulle kunna vara följande:

- Ekologisk: Den ekologiska dimensionen handlar om att upprätthålla naturliga system som kan fortsatt försörja människor med nyttigheter. Detta syftar främst på att bevara ekosystem i naturen så att vi kan kontinuerligt utvinna resurser i framtiden. För en mobiltelefontillverkare hade detta kunnat innebära att överse beställningar av komponenter till telefonen. Främst genom att säkerställa att tillverkare som dem köper av har kontrollerade utsläpp av växthusgaser från deras produktion så att påverkan på naturens ekosystem blir minimal. Fler intressanta punkter är distribution (internationellt, nationellt eller lokalt) av produkter och företagets egna utsläpp i produktionen.

- Ekonomisk: Den ekonomiska dimensionen handlar om hur vi hushåller med resurser som är viktiga för att upprätthålla mänsklig välfärd nu och i framtiden. En mobiltillverkare behöver lämpligen se över sin egen resursutvinning och beställningar av material från tredjepartsföretag. Om ändliga resurser brukas för tillverkning av komponenter är det av intresse för framtida tillverkning att minska användningen av detta materialet om inte utesluta det helt och hållet. Även återvinning av telefoner är intressant för att bevara tillgängligheten av material.

- Socialt: Den sociala dimensionen av hållbar utveckling handlar om att bygga upp och bevara sociala institutioner och strukturer som är viktiga för mänskligt välbefinnande. En aspekt som kan vara relevant för en mobiltillverkare hade varit att följa ställda krav i de länder som produkten säljs i. En social aspekt hade också varit att tillverka telefoner som inte utesluter grupper av användare som har någon funktionsnedsättning eller inte har tillräckligt bra ekonomi för att köpa dyra produkter. Detta bidrar till att upprätthålla lika förhållanden för alla individer i samhället vilket är något som är en central fråga i dagens samhälle. Även riktad marknadsföring skulle kunna vara en intressant social aspekt.

##### 3. Vad menas med decoupling (avlänkning) i miljösammanhang? 

I miljösammanhang är decoupling att bryta sambandet mellan ökad inkomst och resursanvändning. Då vi har begränsade resurser vill vi minska resursanvändningen men behålla stigande inkomster allt eftersom bärkraften (tillgängliga resurser) minskar över tid. Således måste konsumptionsmönster förändras och fokus bör ligga på att bevara resurser. 

![N|Solid](https://cdn1.imggmi.com/uploads/2018/5/2/aa041c29a495517813b01caf24d8445f-full.png) 

##### 4. Förklara begreppen dematerialisering och transmaterialisering.

Dematerialisering innebär att minska mängden material som används för att till exempel tillverka en produkt men fortfarande behålla dess funktionalitet.

Transmaterialisering ("bortom materialet") är att åstadkomma samma nytta med en produkt/tjänst medans man minskar förburkningen av farliga/sällsynta ämnen eller helt byter tillverkningsmetod för att eliminerar materialanvändningen helt.

Båda dessa begrepp är centrala i att minska resursanvändningen över tid och lyckas med decoupling.

##### 5. Hur många miljökvalitetsmål har Sverige?

16 st miljökvalitetsmål som skall nås till år 2020. (https://www.miljomal.se/Miljomalen/)

##### 6. Vad är Agenda 21?

Agenda 21 är ett handlingsprogram antaget vid FN:s miljökonferens i Rio 1992. Dokumentet inehåller 1400 paragrafer på 40 kapitel om hur medborgare och lokala myndigheter kan sammarbeta för att motverka natur- och miljöförstöring, fattigdom och hur bristande demokrati skall utvecklas för att våra samhällen skall få en hållbar utveckling.
##### 7. Vad menas med CSR?

CSR (Corporate Social Responsibility) syftar på företags samhällsansvar att ta ansvar för påverkan på samhället med avseende på dem tre dimensionerna. Nya standarden ISO 26 000 innehåller sju konkreta frågor där företagen kan välja vilka områden de vill fokusera mest på.

![N|Solid](https://cdn1.imggmi.com/uploads/2018/5/2/feff49351455f0c363ed6d78a59eda83-full.png)

### Luftföroreningar och dess effekter

##### NOx, SOx, partiklar och flyktiga organiska kolväten (VOC) är exempel på luftföroreningar.

###### Vilka mänskliga aktiviteter/sektorer bidra till utsläpp eller bildning av var och en av dessa luftföroreningar?

- NOx (Kväveoxider): Trafik, sjöfart. Energi- och transportsektorn samt industri.

- SOx (Svavel): Förbränning av fossila bränslen som innehåller svavel. Olje- och kolförbränning i internationell sjöfart samt industri.

- Partiklar (PAH, tungmetaller som kvicksilver/bly): Transportsektorn (däck och förbränning). Industri/produktion.

- VOC (Bensen och PAH m.fl.): Bildas vid ofullständig förbränning och lösningsmedel som dunstar. Lösningsmedel vid målning, tändvätska och eldning.

###### Vilka miljö/hälsoproblem är luftföroreningarna förknippad med?

- NOx: Irriterar ögon och slemhinnor. Försurning, övergödning och marknära ozon.

- SOx: Försurning av mark och sjöar.

- Partiklar: Skadar nervsystemet, hjärnan samt utveckling hos barn/foster.

- VOC: Cancerframkallande och bidrar till marknära ozon.

###### Hur ser föroreningarnas utsläppstrender ut i grova drag i Sverige?

- NOx: En drastisk minskning har skett över tid. Dock har utsläpp från personbilar minskat men har nyligen öka svagt på senare år (dieselfordon är boven).

- SOx: Kraftig minskning. Ca 75% sen 1990.

- Partiklar: Minskar i sverige. Nästan halvering sen 1990.

- VOC: Halverats sedan 1990.

##### Hur bildas marknära ozon? Vilka miljö/hälsoproblem är föreningen förknippad med? 

Bildas med förorenad luft pga utsläpp under inverkan av solljus. Blandning av gaser som VOC, NOx osv.

Påverkan på hälsan som nedsatt lungfunktion hos asmatiker och ökad dödlighet. I naturen så minskar ozon växters möjlighet att ta upp koldioxid vilket påverkar djurliv, jordbruk och bidrar således negativt till växthuseffekten.


##### Vilka föroreningar bidrar till övergödning? Varför är övergödning ett problem?

Kväveoxider och fosfater anses vara de stora faktorerna som bidrar till övergödning.

Övergödning är ett problem då skogar och vattendrag får ett överskott av näringsämnen. Detta ökar bildning av alger som förstör liv i och runt om sjöar då det blir syrebrist och utveckling av giftiga ämnen.

##### Vilka föroreningar orsakar försurning av mark och sjöar samt vilka konsekvenser följer av försurning?

Orsakas av kväveoxider, svaveloxider och ammoniak (gödsel i jordbruk).

Konsekvenserna av försurning är urlakning av näringsämnen som gör det svårare för växt- och djurliv att få näring. Korrosion av material och ökade halter av aluminium i sjöar och grundvatten.

### Klimat

#####

#####

#####

### Miljögifter

### Resurser och mineraler

### Energi

### Avfall

### Företagens miljöarbete/miljöverktyg

### Miljöpolitik och styrmedel
